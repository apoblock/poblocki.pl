# POBŁOCIE

Pobłocie to nieduża wieś sołecka położona przy drodze łączącej Strzepcz z Wejherowem. Nie ma tu zabytków, a większość domów stojących wzdłuż szosy powstała po ostatniej wojnie.

Nazwa wsi pochodzi od jej położenia w stosunku do stołecznego dawniej Strzepcza - „po błocie". Pierwsza informacja o wsi, której nazwę podano w formie „Poblocz", pochodzi z 1401 roku. Z Pobłocia wywodzi się rodzina szlachecka Pobłockich. Pobłoccy także używali przydomków, takich jak: Bach, Delk (Dalek), Kisz, Kołdras, Kościanek, Mach, Siedwa i Witek. W drugiej połowie XVI wieku właścicielami wsi było osiem rodzin szlacheckich.

W początkach XIX stulecia tutejszy majątek został rozparcelowany miedzy miejscowych chłopów, zaś sama wieś stała się na pewien czas siedzibą władz gminnych. Do dziś Pobłocie ma charakter rolniczy.