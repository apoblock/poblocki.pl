# **KRÓTKI OPIS RODU POBŁOCKICH**

**I.** W roku 1797 Wojciech (Albert) Delk Pobłocki kupił gospodarstwo w Linii, ożenił się z Zielezińską, a po jej śmierci poślubił Milczewską, swoją służącą, która udawała wielką panią, trwoniła gospodarstwo, nawet wołu kazała wyprzęgać z jarzma, gdy miała apetyt na wołowinę.

**II.** Augustyn żonaty był z Ernestyną Sychowską, bardzo gospodarną kobietą, która prowadziła wprawną ręką gospodarstwo w Linii, a mąż jej był nauczycielem w Łężycach (koło Rumii). Wychowali 5 synów (w tym 4 księży) i 2 córki. Tablica poświęcona księżom Pobłockim znajduje się w przedsionku przy wejściu do kościoła w Linii.

1. Albert był proboszczem w Niedźwiedziu.
2. Gustaw proboszcz w Kokoszkach.
3. Leon *1856-09-12, †1900-11-11, zakonnik.
4. Juliusz *1835-11-29, †1915-02-09, ksiądz dziekan, proboszcz w Chełmnie 1872-1915 (patrz zał. z gazety)
5. Antoni *1846-12-15, †1934-04-04, właściciel Linii.
6. Emilia, *1880-01-06, †1907-10-30, wyszła za mąż za Czarnowskiego. Jej syn Tadeusz był dyrektorem D.O.K.P. Gdańsk do 1939r. do dyspozycji miał salonkę (wagon), zmarł w Jeleniej Górze, z żona we Wrocławiu.
7. Matylda wyszła za Prabuckiego, jej syn Władysław, właściciel Nowej Wsi w powiecie Golub, ożenił się z Wandą Żelewską, siostrą Anieli, żony Jana Woyke, właściciela Łężyc, którego córką była Zofia z domu Woyke, żona Zygmunta Pobłockiego.

W Chełmnie na cmentarzu w pierwszym rzędzie od góry znajduje się grób rodziny Pobłockich, gdzie są pochowani:

* Ks. dr Juliusz Pobłocki *1835-11-29 †1915-02-08 dziekan i proboszcz z Chełmna.
* Ojciec Antoniego - Augustyn *1808-08-25 †1886-05-17.
* Matka Antoniego Ernestyna z Sychowskich *1815-08-14 †1900-05-17.
* Brat Antoniego ks. Leon Pobłocki - zakonnik *1856-09-12 †1900-11-14.
* Siostra Antoniego Emilia z Pobłockich Czarnowska *1884-01-06 †1907-10-30.
* Córka Emilii Czarnowskiej - Anna *1870-05-04 †1983-06-03.
* Oraz druga córka Maria *1865-01-01 †1934-11-18.

**III.** Antoni i Otylia z domu Karszna urodzona w Potęgowie, wychowali 6 synów i 2 córki.

1. Władysław i żona Kazimiera (bezdzietni) po powrocie z Ameryki założył gazetę Kaszubską w Wejherowie, równocześnie był tłumaczem przysięgłym jęz. angielskiego, francuskiego, niemieckiego, rosyjskiego oraz łaciny. Mieszkał i zmarł w Wejherowie.
2. Dr Juliusz Pobłocki *1888, żona Helena: wychowali 2 córki i syna. Był prezesem sądu okręgowego w Gdyni. Podczas rozpraw rozmawiał po kaszubsku, a na sali sądowej zażywał i częstował tabaką.
3. Stanisław był lekarzem w Łasinie, zginął podczas wojny jako oficer WP w obozie koncentracyjnym Bergen-Belzen. Synowie Zbigniew i Stanisław po wojnie mieszkali w Wejherowie.
4. Zygmunt zginął w wypadku samochodowym †1937-04-19 w Łeżycach.
5. Wojciech zginął na froncie niemiecko-francuskim w †1916 roku jako żołnierz niemiecki.
6. Kazimierz podporucznik WP, poległ †1920-08-15 pod Warszawą.
7. Jadwiga, wyszła za Szukalskiego majątek Lipinki, powiat Starogard Gdański. W czasie wojny działała w ruchu oporu na Pomorzu. Zmarła w Wejherowie.
8. Apolonia wyszła za mąż za Andrzeja Wawrzyniaka w Brzuscach poczta Subkowy.

**IV.** Zygmunt Pobłocki z żoną Zofią z domu Woyke wychowali 3 synów i córkę. Zygmunt był wójtem w Linii, należał do sejmiku powiatowego w Wejherowie. Był człowiekiem ogólnie znanym i lubianym. Pochowany został obok ojca Antoniego i matki Otylii na cmentarzu parafialnym w Linii, ziemię pod który sam ofiarował. Żona Zofia prowadziła księgi gospodarskie oraz była urzędnikiem stanu cywilnego. Po śmierci męża zarządzała gospodarstwem przy pomocy rządcy. W 1939 roku po okupacji Polski, Niemcy ustanowili komisaryczny zarząd (Ostern Deutsche Landbewirtschaftung) pozbawiając Polaków wszelkiej własności. Zofia z rodziną została wysiedlona z domu mieszkalnego, a dobytek zabrany przez rodzinę SS-Mana z Gdańska, który zarządzał polskimi gospodarstwami. Po wojnie Polska Ludowa ponownie zajęła wszystko - mieszkanie przebudowano na urząd gminy, a ziemie rozparcelowano. Rodzina Pobłockich musiała opuścić teren powiatu i przeniosła się na Dolny Śląsk.

Majątek Linia obejmował obszar 252ha, w tym było około 40ha lasów, łąki i inne. W skład budynków oprócz domu mieszkalnego wchodziły: stajnia, obora, chlewnia, magazyn zbożowy i stodoła. Dzisiaj nie istnieje nic oprócz budynku urzędu gminy. Do gospodarstwa należały również 3 domy dwu-rodzinne wraz ze stodółkami i obórkami dla pracowników. Poza tym własnością były jeszcze 3 domy dzierżawców (tzw. pustki) wraz z zabudowaniami gospodarczymi położone 3km od gospodarstwa.